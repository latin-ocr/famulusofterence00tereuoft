P. 'TE RE NTI FAMVLVS

ACTVS I.—SCAENA I

[Scene, Athens ,· a place where four streels meet, one leading lo
the Forum, another lo Piraeus. On the reght tlze house <ff
THAxs, on the lest tlzal (ff LACHES.]

PHAEDRIA. PARMENO

[Euler PHAEDRIA from LACHEs' house. Hc advances lzesz‘-
lating y towards Tflms' door followed by Pilumno]

PH. Quid igitur faciam? non eam? ne nunc quidem,
Quom accersor ultro? an potius ita me comparem,

Non perpeti puellarum contumelias?

Exclusit: revocat: redeam? non, si me obsecret.

PA. Siquidem hercle possis, nil prius, neque fortius: 5
Verum si incipies, neque pertendes naviter,

Atque, ubi pati non poteris, cum nemo expetet,

Infecta pace, ultro ad eam venies, indicans

Te amare, et ferre non posse: actum est, ilicet,

Peristi. Eludet, ubi te victum senserit. 10
PH. Proin tu, dum est tempus, etiam atque etiam cogita.
PA. Ere, quae res in se neque consilium neque modurn
Habet ullum, eam consilio regere non potes.

In amore haec om'nia insunt vitia: iniuriae,

Suspiciones, inimicitiae, indutiae, ¹5
Bellum, pax rursum: incerta haec si tu postules

Ratione certa facere, nihilo plus agas,

Quam si des operam, ut cum ratione insanias.

