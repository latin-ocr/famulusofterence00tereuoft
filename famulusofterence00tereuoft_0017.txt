sc. 11 FAMVLVS 13

Quid stabas hic? quor non intro ibas? PA. Ceterum

De exclusione verbum nullum. TH. Quid taces?

PH. Sane, quia vero hae mihi patent semper fores,

Aut quia sum apud te primus. TH. Missa istaec face. 45

PH. Quid, ‘missa'? o Thai's, Thai's, utinam esset mihi

Pars aequa amoris tecum, ac pariter fieret,

Vt aut hoc tibi doleret itidem, ut mihi dolet,

Aut ego istuc abs te factum nili penderem.

TH. Ne crucia te, obsecro, anime mi, mi Phaedria. 50

Non pol, ‘quo quemquam plus amem, aut plus diligam,

Eo feci; sed ita erat res: faciundum fuit.

PA. Credo, ut fit, misera prae amore exclusti hunc foras.

TH. Sicine agis, Parmeno? age. Sed, huc qua gratia

Te accersi iussi, ausculta. PH. Fiat. TH. Dic mihi 55

Hoc primum; potin' est hic tacere? PA. Egone? optume.

Verum heus tu, hac lege tibi meam adstringo fidem;

Quae vera audivi, taceo, et contineo optume:

Sin falsum, aut vanum, aut fictum 'st, continuo palam ’st.

Plenus rimarum sum, hac atque illac perfluo. 60

Proin tu, taceri si vis, vera dicito.

TH. Samia mihi mater fuit: ea habitabat Rhodi.

PA. [with condescensz'on] Potest taceri hoc. TH. Ibi turn
matri parvolam

Puellam dono quidam mercator dedit,

Ex Attica hinc abreptam. PH. Civemne? TH. Arbitror ς 65

Certum non scimus: matris nomen et patris

Dicebat ipsa: patriam et signa cetera

Neque scibat, neque per aetatem etiam potis erat.

Mercator hoc addebat; e praedonibus,

Vnde emerat, se audisse, abreptam e Sunio. 70

Mater, ubi accepit, coepit studiose omnia

Docere, educere, ita uti si esset filia. ,

