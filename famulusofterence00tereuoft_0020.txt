16 Ρ. TERENTI ACT 1, sc. 11

Saltem ut concedas solum. PH Siquidem biduom:

Verum ne fiant isti viginti dies.

TH. Profecto non plus biduom, aut— PH. Aut? nil moror.

TH. Non fiet: hoc modo sine te exorem. PH. Scilicet ¹35

Faciundum 'st, quod vis. TH. [throwz'ng her arms about
his neck] Merito te am0; bene facis.

PH. Rus ibo: ibi hoc me macerabo biduom:

Ita facere certum 'st: mos gerundu 'st Thaidi.

Tu, Parmeno, huc fac illi adducantur. PA. Maxume.

[Exit lo LAcHEs' house]

PH. In hoc biduom, Thai's, vale. TH. Mi Phaedria, 140

Et tu. Numquid vis aliud? PH. Egone quid velim?

Cum milite isto praesens, absens ut sies:

Dies noctesque me ames: me desideres:

Me somnies: me exspectes: de me cogites:

Me speres: me te oblectes: mecum tota sis: ἱ 145
Meus fac sis postremo animus, quando ego sum tuos.
[Exit]
SCAENA III
THAIS

Me miseram! forsan hic mihi parvam habeat fidem,
Atque ex aliarum ingeniis nunc me iudicet.

Ego pol, quae mihi sum conscia, hoc certo scio,

Neque me finxisse falsi quicquam, neque meo 150
Cordi esse quemquam cariorem hoc Phaedria:

Et quicquid huius feei, causa virginis

Feci: nam me eius spero fratrem propemodum

Iam repperisse, adulescentem adeo nobilem:

Et is hodie venturum ad me constituit domum. 155

Concedam hinc intro, atque exspectabo dum venit.
[Exit into her house]

